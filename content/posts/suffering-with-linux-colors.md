---
title: "معاناتي مع الالوان في لينكس"
description: "في عالم لايحتوي علي درجات الرصاصي والاسود كانت معاناتي"
tags: [linux]
date: 2023-3-28
---

حابب اتكلم عن معاناتي مع الالوان في لينكس ممكن تفيد حد لو عنده نفس المشكله.  
انا كنت بستخدم manjaro i3 مع الشاشه القديمه كانت الالوان الرصاصي الفاتح بشوفها ابيض والاسود بشوفه رصاصي غامق . بعد شوية بحث عرفت ان لينكس بيعامل الشاشه اللي خارجه من hdmi علي انها تليفيزيون ومش بيديها مدي الالوان الكامل اللي هو من 0 ل 255 بل تقريبا بيبقي من 16 ل 236 فالبتالي الوان الرصاصي الفاتح والاسود مش بيبقوا افضل حاجه وتحس كدا ان الالوان اكنها ممسوحه washed . جربت الحلول اللي موجوده كلها عشان set full rgb colors  
لكن لاسف مفيش حاجه نفعت او انا معرفتش اعملها وسبت الموضوع لحد ما جبت شاشه جديده . الشاشه القديمه كنت بستخدم وصله بتحول من hdmi to vga فكنت مفكر ان المشكله هنا
بس لما جبت الشاشه الجديده الالوان كانت مازالت بنفس السوء
وبعد شوية بحث لقيت ان i3 بيستخدم xorg ودا كان فيه مشاكل كتير بالنسبالي
فكان الخيار التاني اني استخدم sway وهو tiling window manager تاني بيدعم wayland بس حصل شوية مشاكل في الاعدادات فقررت اني استخدم حاليا
manjaro plasma  
واللي التجربه بتاعته لطيفه . والالوان اتحسنت كتير جدا وبقيت اشوف الالوان كامله مش ممسوحه زي الاول فلو انت بتستخدم لينكس وحاسس ان الالوان اللي عندك باهته فجرب انك تبحث ازاي تستخدم مدي الالوان الكامل عندك في xorg ولو منفعش ممكن تجرب wayland
هتلاقي معظم المشاكل في ubuntu, mint لانهم لسه بيستخدموا xorg  
https://askubuntu.com/questions/621964/colors-on-display-are-washed-out  
https://forums.linuxmint.com/viewtopic.php?t=295004  
لو عايز تعرف اكتر الفرق بين xorg, wayland ممكن تتفرج علي الفيديو دا  
https://www.youtube.com/watch?v=g1BoZnekkyM
https://swaywm.org/
