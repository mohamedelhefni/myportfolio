---
title: "ليه vim تاني احسن اختراع بعد الكهربا ؟!"
description: ""
tags: [vim]
date: 2022-05-25
---

  
حابب اثير الجدل في جزء ليه لازم تتعلم vim او علي الاقل تكون علي درايه بيه والفلسفه بتاعته  
بدايتي مع vim كانت تقريبا شبه الكل لما دخلته بالغلط ومبقتش عارف اطلع منه ازاي واتفاجئت بعد كدا اني عشان اطلع منه لازم اكتب الامر دا :qa!  ومن هنا تكون الحكايه انتهت من قبل ما تبدا لحد من سنه تقريبا قابلني فيديو علي يوتيوب بالصدفه بعنوان Mastering the vim language ومن هنا وقعت في غرام vim وكانت البدايه اني اتعلمه بشكل جدي  
### **ايه اللي استفدته علي مدار السنه دي من استخدامي ل vim  ؟**  
- اول حاجه استخدامي للماوس قل جدا والالم الشديد اللي كان بيجيلي في منطقة الرسغ بسبب اني كنت قبل كدا عشان اتحرك في الملف اللي انا فيه بحتاج اني احرك ايدي من مكانها عشان اروح لاسهم او استخدم الماوس . تقريبا المشكله دي اتحلت تماما ومبقتش اعاني من الموضوع دا وكمان في موضوع حركة الايد انت بمجرد ما تتعلم ال vim key bindings انت حرفيا مش هتقدر تعيش من غيرها وتجربة انك تستخدم محرر مش بيدعمها هتكون اليمه بس الحلو في الموضوع ان فيه حاجات كتير تقدر تستخدمها فيها مثلا فيه اضافه للمتصفح اسمها vimium دي تقدر تستخدم الاوامر الاساسيه للتحرك في vim في المتصفح بسهوله وتجربة التصفح هتبقي اسرع واسهل بكتير جدا من انك تستخدم ماوس  
تقدر تستخدم window tiling manager شبه i3wm او swaywm وانت هنا فعليا الماوس بيبقي بنسبه كبيره عديم النفع لان كل حاجه بتعملها من الكيبورد ودا هيزود انتاجيتك وسرعتك بشكل كبير جدا
تقدر كمان تستخدمها في shell معظم shells بتدعم vim key bindings  
**نصحيه بخصوص key bindings بدل وظايف الزرار بتاع capslock مع esc** هيفرق معاك جدا جدا لانك بكدا بقيت تقدر تتنقل لجميع الاوضاع في vim من غير ما تحرك ايدك من home row position  
- تاني حاجه وهي السرعة سرعة البرنامج نفسه وسرعتك انت في كتابة او تصفح الكود انت فعليا مش محتاج تبذل مجهود عشان تعمل الحاجه اللي انت عايزها كل اللي بتفكر فيه بتقدر تعمله باقل تكلفه ممكنه من حيث الحركه انك تحرك ايدك من مكانها وبسهوله  ودي ممكن تشوفها في الفيديو دا  
https://www.youtube.com/watch?v=wlR5gYd6um0  
- تالت حاجه وهي customizable لابعد الحدود فعليا تقدر تعمل اي حاجه انت عايزها بس الموضوع دا محتاج ان انت تكون عارف شويه عن vim script, lua وبياخد شوية وقت بس يستحق ولو لقيت نفسك بتعمل حاجه معينه في خطوات كتير فاعرف ان دايما فيه طريقه اسهل تعملها بيها بس انت مش عارفها  
**neovim اتطور جدا وفعليا تقدر تعتمد عليه كالمحرر الاساسي بتاعك او ممكن تستخدم vscode + vim extension وتكون ضربت عصفورين بحجر**  
### **ازاي بقي تتعلم vim ؟**   
الموضوع ممكن ميكونش سهل في البدايه وخاصة ان منحني التعلم بتاعه steep ومع الوقت هتتعلم اكتر واكتر عنه وممكن تعمل الاضافات بتاعتك وتجربتك الخاصه في استخدامه  
بالنسبة للمصادر لاسف مفيش مصادر عربيه كتير بتتكلم عنه بس السلسله دي جميله جدا كبدايه  
https://www.youtube.com/playlist?list=PLm323Lc7iSW_wuxqmKx_xxNtJC_hJbQ7R  
طبعا لو انت بتستخدم vim حابب اعرف رايك وياسلام لو تشاركنا  تجربتك معاه  
ودا فيديو كنت عملته بشرح فيه ازاي بستخدم vim ك IDE بتاعي   
https://www.youtube.com/watch?v=f6avlw5Selw